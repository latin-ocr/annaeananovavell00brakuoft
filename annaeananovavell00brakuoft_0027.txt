AD VELLEIUM PATERCULUM.

I 18, 1 una urbs Attica pluribus auctoribus eloquentiae quam
universa Graecia operibusque floruit, adeo ut corpora gentis illius
separata sint in alias civitates, ingenia vero solis Atheniensium
muris clausa existimes.

Auctoribus edidit Halm ¹), at Ellis recepit omnis pro codd.
scriptura anuis, sed neutrum placuit Novakio 2), qui inyeuiis
coniecit. Equidem desidero principibus commotus Vellei ipsius
verbis (II 22, 3): M. Antonius princeps civitatis atque eloquentiae,
gladiis militum, quos ipsos facundia sua moratus erat, iussu
Marii Oinnaeque confossus est. Verum etiam Ciceronis notissima
verba comparanda sunt (de Orat. ΙΙ 94): Ecce tibi est exortus
Isocrates, magister historicorum omnium, cuius e ludo tamquam
ex equo Troiano meri principes exierunt, ubi Piderit adnotat:
meri, lauter ἄρχοντες u. ἡγεμόνες, Koryphaen der Redekunst.

Fieri tamen potest ut legendum sit: pluribus principibus omuie ³)
eloquentiae e. q. s.

Ceterum saepissime Velleius utitur v'oce princepe, velut II 36, 3
princeps carminum,· ibid. 53, 2 princeps Romani nominis; ibid.
127, 3 principe equestris ordinis; ibid. 35 principe illo familiae
Porciae cet.

II 21, 4 post hoc cum utrumque exercitum velut parum
bello exhaustum laceraret pestilentia, Cn. Pompeius † decessit.

 

1) Huius textum secutus sum, sed adhibui etiam editionem, quam curavit Ellis
quaeque prodiit oxoniis (1898).

2) Cf. Wien. Stud. XXVIII (1906) pag. 293.

3) Schoell (Rhein. Mus. LIII (1898) pag. 525) coniecit alumnis.

