9

Temptaverim: malo, quid mihi animi sit, ostendere praetex-
tatus et causianis ¹) quam nudis scapulis aut sentis; cf. Ter. Eun.
236 video sentum squalidum aegrum, pannis annisque obsitum.

IX (de tranq. an.) 9, 2 cibus famem domet, potio sitim, libido
qua necesse est fluat ; discamus membris nostris inniti, cultum
victumque non ad nova exempla componere, sed ut maiorum
mores suadent ; discamus continentiam augere, luxuriam coercere,
gloriam temperare, iracundiam lenire, paupertatem aequis oculis
aspicere, frugalitatem colere, etiam si multos pudebit eius †
plus, desideriis naturalibus parvo parata remedia adhibere e.q.s.

Integra lectio videtur fuisse: etiam si multos pudebit eius
(iusto) plus. Of. de Clem. Ι 2, 2 aequo plus.

X (de brev. vit.) 15,4 honores, monimenta, quidquid aut
decretis ambitio iussit aut operibus exstruxit, cito subruitur,
nihil non longa demolitur vetustas et movet ; at iis, quae con-
secravit sapientia, nocere non potest.

Per haplographiam quandam, ut opinor, post vetustas et scrip—
tum est movet pro semovet. Laudetur Cic. de fin. V §21 haec
in praesentia nota esse debebunt, voluptatem semovendam esse.

XI (ad Polyb. de cons.) 17, 4 O. Caesar amissa sorore Dru-
silla, is homo, qui non magis dolere quam gaudere principaliter
posset, conspectum conversationemque civium suorum profugit,
exsequiis sororis suae nou interfuit, iusta sorori non praestitit,
sed 111 Albano suo tesseris ao foro et pervoeatz's et huiusmodi aliis
occupationibus acerbississimi funeris elevabat mala. pro pudor
imperii! principis Romani lugentis sororem alea solacium fuit!

Verba Senecae nisi fallor fuerunt: sed 111 Albano suo tesseris
ac ritillo pernoctans e. q. s. Prior vox commendatur Apocoloc.
-12 vs, 30 qui concusso

magna parastis lucra fritillo.
Iam vero pernoctans parum differt a pernotatis, quae lectio est
111 cod. B (sec. mam).

 

1) De causia cf. Amelung, Die Gewandung der alten Griechen und Romer pag. 28.

 

