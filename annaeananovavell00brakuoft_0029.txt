17

duces Pompeius subduxerat) et cum iis pars optimatium refra-
gabatur, ne aut promissa civitatibus a Pompeio aut bene meritis
praemia ad arbitrium eius persolverentur.

Voci tamen'Orelli substituit tandem, at Laurent ante. Ellis in
apparatu critico scripsit: tamen, quod misere languet de Lucullo.
Nonne reponendum est: memor etiam acceptae iniuriae? Nam
Lucullum graviter offensum lege Manilia praeter invidiam mo-
vit odium in Pompeium.

II 41,1 Secutus deinde est consulatus O. Caesaris, qui scri-
benti manum inicit et quamlibet festinantem in se morari cogit.
hic nobilissima Iuliorum genitus familia et, quod inter antiquis-
simos ..... constabat, ab Anchise ac Venere deducens genus,
forma omnium civium excellentissimus e. q. s.

Omnes fere antiquissimos ¹) corruptum habent, equidem potius
lacunam significavi, in quam quadrare videtur philoloqos. Nam
auctor, nisi omnia me fallunt, dicit priscos illos locupletissimos-
que historiarum Romanarum investigatores iam repperisse gentem
Iuliam ab Anchise et Venere originem ducere. Imperfectum
constabat certe manifesto declarat neque Varronem, neque Livium
neque Vellei aequales significari. De philologis cf. Seu. Epist.
108 §30—32, qui est locus classicus 2).

Π 88, 2 erat tunc urbis custodiis praepositus G. Maecenas
equestri, sed splendido genere natus, vir, ubi res vigiliam exi·
geret, sane exsomnis, providens atque agendi sciens, simul vero
aliquid ex negotio remitti posset, otio ac mollitiis paene ultra
feminam fluens, non minus Agrippa Caesari carus, sed minus
honoratus -- quippe vixit angusti clavi paene contentus — nec
minora consequi potuit, sed non tam concupivit.

Alterum paene, quod cod. A exhibet (in P est pene), procul
dubio ex priore repetitum videtur extrusisse veram lectionem:
tunica. Afferatur Sueten. August. 94 Sumenti virilem togam
tunica lati elavi resuta ex utraque parte ad pedes decidit.

 

1) Nihil est quod antiquissimos suspicionem moveat, cf. II 116,3 vir antiquissimi
moris; II 49‚3 vir antiquus et gravis, cet.

2) Cf. Gudeman Grundriss der Geschichte der klass. Philologie pag. 6—7.
2

