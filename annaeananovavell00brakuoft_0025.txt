13

Contr. VII 6, 8 iste vero, ut dices, iniuriam tibi fecit, quia.
adfinitatem tuam moratus est. si non cessasset3 iam fortasse ex
illo nepotes haberemus. habeamus generum, si possumus, parem
et similem ; si minus, non erubescendum, cui cognatus sit ali-
quis nobilis e. q. s.

Coniunctione copulativa non disiunctiva <‚,vel’') opus esse
declarat infra §20 quo uno modo honeste potui, feci filiam
meam ceteris similem, fortunam meam publicae parem. Et autem
commendatur hisce exemplis Contr. X Praef. §6 res nova et
invisitata; Suas. ’7, 7 fragile et caducum; ibid. §ll humillimo
et sordidissimo 3 ibid. §9 oro et obtestor cet.

Contr. IX Praef. ξ 3 adice nunc, quod animus illis nullius
interventu excutitur: nemo ridet, nemo ex industria obloquitur,
familiares sunt omnium vultus. in foro, ut nihil aliud, ipsum
illos forum turbat. hoc, quod vulgo narratur, an verum sit, tu
melius potes scire: Latronem Porcium, declamatoriae virtutis
unicum exemplum, cum pro reo in Hispania Rustico Porcio,
propinquo suo, diceret, usque eo esse confusum, ut a soloecismo
inciperet, nec ante potuisse confirmari ..... ac parietem desi-
derantem, quam impetravit, ut iudicium ex foro in basilicam
transferretur.

In lacuna, quam supra indicavi, Mueller supplevit tectum, at
Kiessling atria. Desideramus autem verbum, quo indicatur res,
quam praeter parietem in auditorio recitator ante se solet con-
spicere. Quocirca addendum esse censeo subsellia.

Contr. IX 2, 25 Rufus Vibius erat, qui antiquo genere diceret;
belle cessit illi sententia sordidioris notae: praetor ad occiden-
dum hominem soleas poposcit. altera eiusdem generis, sed non
eiusdem successus sententia: cum deplorasset condicionem vio-
latam maiestatis et consuetudinem maiorum descripsisset, qua
semper voluissent ad supplicium (mane) advocari, sententiam
dixit: at nunc a praetore lege actum cst ad lucernam.

Adverbium, quod addidi, optime in sententiam quadrare vi-
detur. Praeterea observandum est etiam memoria nostra in
Francia de capitis damnatis prima luce supplicium sumi.

