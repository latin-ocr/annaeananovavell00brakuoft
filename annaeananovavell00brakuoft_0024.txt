12

silentium manu fecit3 deinde ait: hunc magistratum ego Romae
bis gessi. bis scilicet causam dixerat.

Nam puto inter bis et causam compendium scripturae so.
omissum esse.

Contr. II 7, 8 adeone iam ad omnem patientiam saeculi mos
abiit, ut adversus querimoniam viri uxor alieno teste defenda-
tur? at hercules adversus externorum quondam opiniones specio-
sissimum patrocinium erat: ego viro placeo.

Gertzio praeeunte Mueller scripsit quondam pro codicum ABV
scriptura quod, at Novak utrumque damnat. Equidem inter-
punctione immutata temptaverim: at hercules adversus externo-
rum opiniones quod speciosissimum patrocinium erat? Ego viro
placeo.

Contr. VII 1, 10 impositus estin navem frater: qualem navem?
scitis nihil esse periculosius quam etiam instructa navigia:
parva materia seiungit fata. quid vero, si non rudentibus com-
mittitur illa anima, non velis, non gubernaculo defenditur? ex-
armata navis est, utroque patens latere, imponitur miser in
naufragium, navigio per se pessum ituro pondus insui.

Tradita scriptura variat inter insui et insuit (vel infuit).
Quae propositae sunt coniecturae: inditur, imponitur, inicitur,
accedit, mea quidem sententia nimis longe a memoria librorum
recedunt. Nonne verum est: navigio per se pessum ituro pon-
dus insidit? Facile certe in hoc ultimo verbo librarius, qui paulo
ante (ξ 8) insue me culleo 1) exaraverat, errare potuit.

Contr. VII 4, 9 et illud dixit: mitte istam epistulam infruc-
tuosam. odisse illam debes: haec est, quae matrem tuam ex-
caecavit. et illam salsissimam, in quam multi inciderunt; propter
hoc ipsum, inquit, magis flebilis est, quod non potest flere. et
iterum: lacrimae, inquit, matri desunt, causae supersunt3 tam-
quam caeci flere non soleant.

Corrige mecum: et illam insulsissimam, in quam multi in-
ciderunt.

 

1) Cf. int'ra Contr. VII, 1‚14 insui culleo postulantem.

